# -*- mode: mandoku-view -*-
#+TITLE: 書義矜式
#+DATE: 2015-09-23 09:36:23
#+PROPERTY: JUAN 0
<pb:KR1b0060_WYG_000-1a>¶
欽定四庫全書　　　　　經部二¶
　書義矜式　　　　　　書類(附録/)¶
　　提要¶
　　　　(臣/)等謹案書義矜式六卷元王充耘撰充耘¶
　　　　字與耕吉水人元統甲戌進士授永州同知¶
　　　　所著四書經疑貫通已别著録充耘精于科¶
　　　　舉之業又以書經登第其用功甚深此乃所¶
　　　　作經義程式也自宋王安石變法始以經義¶
<pb:KR1b0060_WYG_000-1b>¶
　　　　取士當時如張才叔自靖人自獻于先王義¶
　　　　學者稱為不可磨滅之文吕祖謙至為録入¶
　　　　文鑑中元仁宗皇慶初復行科舉仍用經義¶
　　　　一篇而其體式視宋為小變綜其格律有破¶
　　　　題接題小講謂之冒子冒子後入官題官題¶
　　　　下有原題有大講有餘意亦曰從講又有原¶
　　　　經亦曰考經有結尾承襲既久作者以冗長¶
　　　　繁複為可厭或稍稍變通之而大要有冒題¶
<pb:KR1b0060_WYG_000-2a>¶
　　　　原題講題結題則一定不可易充耘即所業¶
　　　　之經篇摘數題各為程文以示標準雖于經¶
　　　　㫖無所發明而一時場屋之體稱為最工存¶
　　　　之亦可以見風尚所在且元代功令于書已¶
　　　　用蔡𫝊而慎徽五典一篇乃引孔𫝊大録之¶
　　　　文以相㕘考足知當時學者猶知旁覽注疏¶
　　　　固不至如明季舉業家墨守講章於古書全¶
　　　　未寓目也乾隆四十四年七月恭校上¶
<pb:KR1b0060_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶

